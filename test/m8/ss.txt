Urođeno sportski: BMW M850i xDrive Gran Coupé otkriva svoje gene iz trkačkog sporta i pre nego se uopšte pokrene. Njegova estetika od koje zastaje dah sa impresivnim proporcijama sportskog automobila i M specifičnim akcentima dizajna prenosi beskompromisnu dinamičnost i demonstrira potencijal ovog luksuznog sportskog automobila sa četvoro vrata. A ovo je zaista impresivno: moćni BMW TwinPower Turbo 8-cilindarski motor pun je elemenata iz trkačkog sporta i dopušta da do četiri putnika nepogrešivo osete njegovu neobuzdanu snagu. Sa inspirativnim performansama na putu – garancija ubrzanog pulsa.

ADRENALIN NA ČETVRTU POTENCIJU
Dizajn modela BMW M850i xDrive Gran Coupé definisan je vrhunskim estetskim standardima i inspiriše iz svakog ugla. Ova inspiracija nastavlja se za volanom. Najpre zbog sportskog i luksuznog enterijera koji zadovoljava i najekskluzivnije zahteve. I zatim, zahvaljujući impresivno atletskom karakteru zasnovanom na pogonskom sklopu i komponentama šasije iz trkačkog sporta koje su sposobne za maksimalne performanse i obezbeđuju nivo čistog zadovoljstva u vožnji bez premca.

INSPIRATIVNA ESTETIKA
Uzbudljiv sportski automobil za četvoro ljudi: dizajn modela BMW M850i xDrive Gran Coupé beskompromisno je sportski orijentisan i dinamičan. Čak i kada stoji u mestu, ne ostavlja mesto sumnji u to za kakve je sve performanse sposobno ovo izuzetno vozilo. Opremljen sa četvoro vrata i dugim međuosovinskim rastojanjem, raskošni sportski kupe ima proporcije pravog sportskog automobila i istovremeno nudi izuzetno velikodušnu količinu prostora za sve putnike – u ekskluzivnom ambijentu BMW-a luksuzne klase.

DOŽIVITE BUDUĆNOST SA SVAKIM KILOMETROM
Dok uživate u impresivno sportskom doživljaju vožnje modela BMW M850i xDrive Gran Coupé, imate podršku brojnih inovativnih tehnologija. Personalizovani operativni koncept najnovije generacije sa svestranim opcijama kontrole govorom, gestikulacijom, tačskrinom ili iDrive kontrolerom ubedljivo to demonstrira.
